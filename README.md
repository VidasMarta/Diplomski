# Zadatak: Prepoznavanje imenovanih entiteta iz biomedicinskih tekstnih podataka pomoću dubokog učenja
# Opis zadatka:
Prepoznavanje imenovanih entiteta u biomedicinskim tekstovima izazovno je zbog složenosti jezika i varijacija u
prikazu podataka. Biomedicinski tekstovi često sadrže specifične izraze, skraćenice i sinonime, što otežava
prepoznavanje entiteta. Uz to, distribucija podataka može biti neuravnotežena. Metode poput dubokog učenja i
NLP-a ključne su za razvoj alata koji automatski prepoznaju entitete, poboljšavajući učinkovitost obrade
podataka i smanjujući ljudske greške u kliničkoj praksi. U radu je potrebno istražiti literaturu i dati pregled
istraživanja u području primjene dubokog učenja za prepoznavanje imenovanih entiteta u biomedicinskim
tekstnim podacima. Cilj ovog rada je istražiti primjenu najsuvremenijih modela za prepoznavanje imenovanih
entiteta biomedicinskih tekstnih podataka. U radu je potrebno istražiti arhitekture kao što je kombinacija
konvolucijske neuronske mreže i rekurentne neuronske mreže uz osiguravanje kvalitete oznaka korištenjem
probabilističkih grafičkih modela poput CRF (eng. Conditional Random Fields). Za razvoj i evaluaciju modela
koristiti referentne skupove javno dostupnih podataka kao što su BC5CDR i NCBI-disease. Napraviti usporedbu
dobivenih rezultata s postojećim istraživanjima.